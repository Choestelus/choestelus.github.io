---
layout: post
title: "ความคาดหวังต่อชีวิต"
modified: 2014-12-10 19:00:41 +0700
tags: [life]
image:
  feature:
  credit:
  creditlink:
comments: false
share: true
---
ีเป็นคนที่ค่อนข้างจะมีนิสัยที่เรียกว่า pessimistic พอสมควร แต่กลับชอบฝันสูง ฝันไกล
เวลาวางแผนว่าจะไปให้ถึงฝันเลยมักจะคิดกรณีล้มเหลวเอาไว้เสมอ ๆ ถ้าไปไม่ถึงแบบนี้ ทำไม่ได้เท่านี้ แล้วจะทำยังไงต่อ
ถ้าทุกอย่างล้มเหลวไม่เป็นชิ้นเป็นอันสักอย่าง จะทำอย่างไรต่อ

บางทีก็มานั่งคิดอยู่เหมือนกันว่าจะมีชีวิตแบบธรรมดา ๆ มีความสุขไปวัน ๆ แบบคนทั่วไปบ้างดีมั้ย

ได้คำตอบจากตัวเองว่า ถ้าทำแบบนั้นจริงถึงชีวิตจะดี ชีวิตโอเค แต่สุดท้ายแล้วจะต้องเสียใจมาก ๆ ที่ไม่ได้ทำตัวให้เป็นประโยชน์ ต่อคนอื่น หรือต่อมนุษยชาติก็ตามที

ยังไม่นับรวมถึงคำสบประมาทจากพวกผู้ใหญ่ขี้แพ้ที่เอาแต่พร่ำบอกว่าสุดท้ายแล้วการเดินตามความฝันมันเป็นไปไม่ได้หรอก
คนจำพวกนี้เต็มไปด้วยข้ออ้างสารพัด
บอกกับตัวเองไว้เสมอว่าโตไปจะไม่เป็นผู้ใหญ่ขี้แพ้แบบนั้นเด็ดขาด ถึงการเดินตามความฝันแล้วมันจะทำให้ฉิบหายล่มจม
แต่อย่างน้อยก็ได้ออกแรงพยายามทำมันให้สำเร็จ ไม่ใช่ว่าไม่ทำอะไรเลยแล้วไล่พ่นเศษความคิดใส่คนอื่นไปทั่วว่าการทำตามความฝันมันเป็นเรื่องที่เป็นไปไม่ได้
โดยที่ตัวเองไม่คิดที่จะพยายามทำเพื่อความฝันของตัวเองเลย คนประเภทนี้เป็นบุคคลประเภทที่เกลียดที่สุด

ขอยอมมอดไหม้ฉิบหายล่มจม ดีกว่าเป็นผู้ใหญ่ขี้แพ้
อย่างน้อยมันก็เป็นแรงขับเคลื่อนให้ชีวิตนี้ยังคงพอจะเดินต่อไปได้
ถึงแม้ว่าตอนนี้จะยังไม่เห็นคุณค่าของชีวิตตัวเองสักเท่าไรก็ตาม

หากจะล้มเหลวสักกี่ครั้ง ก็จะไม่ยอมหยุดความคิดแบบนี้แน่นอน
